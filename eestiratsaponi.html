<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Eesti ratsaponi ja eesti väikeponi</title>
    <style>
        .my-div {
          padding: 30px;
        }
      </style>
    </head>
    <body bgcolor="#b2cbd6">
    
		<div class="my-div">
			<br>
		<img src="https://i.ibb.co/VYfmWTF/Eesti-ratsaponi.jpg" style="float:right;margin: 0px 20px">
		<p style="font-size: large;"><strong>Eesti ratsaponi ja eesti väikeponi</strong></p><p style="line-height: 150%;"> on uuemad Eesti hobusetõud, mis põhinevad eesti tõugudele omaselt 
			eesti aborigeense hobuse tõupagasil. Nende aretus on jõudnud sinnamaale, et praeguse seisuga kasutatakse 
			eesti hobuse tõust ainult märasid ning täkkudena eelistatakse välismaiste tõugude loomi. Eesti ratsaponi aretuse 
			eesmärgiks on saada hea sooritusvõimega hobuseid, kes oleksid võimelised saavutama häid tulemusi ponispordialadel. 
			Aretusega soovitakse saavutada ka seda, et ratsaponi sobiks hästi maastikul matkamiseks ja laste lemmikloomaks. 
			Eesti ratsaponi soovitav turjakõrgus on 148 cm ja vähem, aretusse sobivad kõikide ponitõugude loomad ja ponikasvu 
			hobused, kuid kasutada soovitatakse rohkem connemara, new foresti ja welshi ponisid ning ka saksa, prantsuse 
			ja hollandi ratsaponisid. </p>
		<p style="line-height: 150%;">Eesti väikeponisid aretatakse saamaks hea iseloomu ja armsa välimusega lemmikloomi laste jaoks. 
			Eesti väikeponi esmaseks tõukomponendiks on eesti hobune, mida ristatakse enamasti shetlandi 
			ja welshi ponidega. Eesti ratsaponi ja eesti väikeponi peavad olema rahulikud, töökad, sõbralikud ja 
			usaldavad, sest laste lemmikloomana on need iseloomuomadused eriti olulised. Kõige soovitumad tõuloomad 
			on rahulikud ja tasakaalukad, olles samal ajal ka piisavalt elavad.
			</p>
		</div>

    </body>
    </html>